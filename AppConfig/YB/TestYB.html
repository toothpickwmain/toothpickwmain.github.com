<html>
 <head>
	 <meta http-equiv="Content-Type" content="text/html; charset=UTF-8" />
  <meta name="viewport" content="width=device-width, initial-scale=1.0; user-scalable=0; minimum-scale=1.0; maximum-scale=1.0" />
  <meta name="apple-mobile-web-app-capable" content="yes" /> 
  <link rel="stylesheet" href="common.css" type="text/css">
 </head>
 <body>
  <h1 class="title" id="page-title"> 24. 復卦 </h1>
  <div class="page-links clearfix"> 
   <a href="http://www.eee-learning.com/book/eee-jy23" class="page-previous" title="上一頁">‹ 23. 剝卦</a> 
   <a href="http://www.eee-learning.com/book/657" class="page-up" title="前往父頁面">上一層</a> 
   <a href="http://www.eee-learning.com/book/eee-jy25" class="page-next" title="下一頁">25. 无妄卦 ›</a> 
  </div>
  <div class="content"> 
   <div id="node-689" class="node node-book node-full clearfix" about="/book/eee-jy24" typeof="sioc:Item
foaf:Document"> 
    <span property="dc:title" content="24. 復卦" class="rdf-meta element-hidden"><span property="sioc:num_replies" content="0" datatype="xsd:integer" class="rdf-meta element-hidden"> 
      <div class="meta
submitted"> 
       <span property="dc:date dc:created" content="2011-05-23T07:29:36+08:00" datatype="xsd:dateTime" rel="sioc:has_creator">由 <span class="username" xml:lang="" about="/users/jack" typeof="sioc:UserAccount" property="foaf:name" datatype="">Jack</span> 在 2011, 五月 23 - 07:29 發表</span> 
      </div> 
      <div class="content clearfix"> 
       <!-- google_ad_section_start -->
       <div class="field field-name-field-version field-type-list-text field-label-inline
clearfix">
        <div class="field-label">
         版本狀態:&nbsp;
        </div>
        <div class="field-items">
         <div class="field-item
even">
          已完成校對
         </div>
        </div>
       </div>
       <div class="field field-name-body field-type-text-with-summary field-label-hidden">
        <div class="field-items">
         <div class="field-item even" property="content:encoded">
          <p></p> 
          <p><img id="3a53247424ea53a94a482dc8eb2ea486" src="file:///Users/toothpick/Library/Developer/CoreSimulator/Devices/C3098B55-6ED4-4497-9EB6-4775CC191094/data/Containers/Da
ta/Application/72CA768E-AB33-4F75-BC3A-D5FD7DEA1E2A/Library/Caches/CMStorage/155768dbd78e998f4d76c95968ec746f" /> <a class="colorbox" href="http://www.eee-learning.com/eeebook/zenyi/312.gif" rel="group-all">閱讀古書</a>, <a class="colorbox" href="http://www.eee-learning.com/eeebook/zenyi/313.gif" rel="group-all">2</a>, <a class="colorbox" href="http://www.eee-learning.com/eeebook/zenyi/314.gif" rel="group-all">3</a>, <a class="colorbox" href="http://www.eee-learning.com/eeebook/zenyi/315.gif" rel="group-all">4</a>, <a class="colorbox" href="http://www.eee-learning.com/eeebook/zenyi/316.gif" rel="group-all">5</a>, <a class="colorbox" href="http://www.eee-learning.com/eeebook/zenyi/317.gif" rel="group-all">6</a>, <a class="colorbox" href="http://www.eee-learning.com/eeebook/zenyi/318.gif" rel="group-all">7</a>, <a class="colorbox" href="http://www.eee-learning.com/eeebook/zenyi/319.gif" rel="group-all">8</a>, <a class="colorbox" href="http://www.eee-learning.com/eeebook/zenyi/320.gif" rel="group-all">9</a>, <a class="colorbox" href="http://www.eee-learning.com/eeebook/zenyi/321.gif" rel="group-all">10</a></p> 
          <hr /> 
          <p><img id="abaf9ba7fb51b6e442772de01c1dd47c" src="file:///Users/toothpick/Library/Developer/CoreSimulator/Devices/C3098B55-6ED4-4497-9EB6-4775CC191094/data/Containers/Da
ta/Application/72CA768E-AB33-4F75-BC3A-D5FD7DEA1E2A/Library/Caches/CMStorage/9b2b27cc061deabf0796e31fed6cdf7f" /> <strong style="font-size: medium; line-height: 19.200000762939453px;">復</strong><span style="line-height: 1.5;"> 震下坤上</span></p> 
          <p><span style="font-size:
medium;"><strong>復，亨。出入无疾，朋來无咎。反復其道，七日來復，利有攸往。</strong></span></p> 
          <p><span style="background-color: #888888; color: #ffffff;">疏</span> 正義曰：復亨者，陽氣反復而得亨通，故云復亨也。「出入无疾」者，出則剛長，入則陽反，理會其時，故无疾病也。「朋來无咎」者，朋謂陽也。反 復眾陽，朋聚而來，則无咎也。若非陽眾來，則有咎，以其眾陽之來，故无咎也。「反復其道，七日來復」者，欲使反之與復而得其道，不可過遠。唯 七日則來復，乃合於道也。「利有攸往」者，以陽氣方長，往則小人道消，故「利有攸往」也。</p> 
          <p><span style="font-size:
medium;"><strong>《彖》曰：復，亨，剛反，動而以順行，是以出入无疾。</strong></span></p> 
          <p>注云：入則為反，出則剛長，故无疾。疾猶病也。</p> 
          <p><span style="font-size: medium;"><strong>朋來无咎，</strong></span></p> 
          <p>注云：朋謂陽也。</p> 
          <p><span style="font-size: medium;"><strong>反復其道，七日來復。</strong></span></p> 
          <p>注云：陽氣始剝盡至來復時，凡七日。</p> 
          <p><span style="font-size: medium;"><strong>天行也。</strong></span></p> 
          <p>注云：以天之行，反覆不過七日，復之不可遠也。</p> 
          <p><span style="font-size:
medium;"><strong>利有攸往，剛長也。</strong></span></p> 
          <p>注云：往則小人道消也。</p> 
          <p><span style="font-size:
medium;"><strong>復其見天地之心乎。</strong></span></p> 
          <p>注云：復者，反本之謂也，天地以本為心者也。凡動息則靜，靜非對動者也。語息則默，默非對語者也。然則天地雖大，富有萬物，雷動風行，運 化萬變，寂然至无，是其本矣。故動息地中，乃天地之心見也。若其以有為心，則異類未獲具存矣。</p> 
          <p><span style="background-color:
#888888; color: #ffffff;">疏</span> 正義曰：「復亨」者，以陽復則亨，故以亨連復而釋之也。「剛反動而以順行」者，既上釋「復亨」之義，又下釋「出入无疾朋來无咎」之理，故云 「是以出入无疾朋來无咎」也。</p> 
          <p>「反復其道，七日來復。天行」者，以天行釋「反復其道七日來復」之義。言反之與復得合其道。唯七日而來復，不可久遠也。此是天之所行 也。天之陽氣絕滅之後，不過七日，陽氣復生，此乃天之自然之理，故曰天行也。</p> 
          <p><span style="line-height:
1.5;">「利有攸往剛長」者，</span><span style="line-height: 1.5;">以</span><span style="line-height:
1.5;">「剛長」釋「利有攸往」之義也。</span></p> 
          <p><span style="line-height:
1.5;">「復其見天地之心乎」者，此贊明復卦之義。天地養萬物，以靜為心，不為而物自為，不生而物自生，寂然不動，此天地之心也。此復卦之象 ，動息地中，雷在地下，息而不動，靜寂之義，與天地之心相似。觀此復象，乃見天地之心也。天地非有主宰，何得有心？以人事之心，託天地以示法 爾。</span></p> 
          <p><span style="line-height: 1.5;">注「陽氣」至「凡七日」。 正義曰：「陽氣始剝盡」，謂陽氣始於剝盡之後，至陽氣來復時，凡經七日。觀注之意，陽氣從剝盡之後，至於反復，凡經七日。其注分明。如褚氏 、莊氏並云「五月一陰生，至十一月一陽生」，凡七月。而云七日，不云月者，欲見陽長須速，故變月言日。今輔嗣云「剝盡」至「來復」，是從盡 至來復，經七日也。若從五月言之，何得云「始盡」也？又臨卦亦是陽長而言八月，今《復卦》亦是陽長，何以獨變月而稱七日？觀注之意，必謂不 然，亦用《易緯》六日七分之義，同鄭康成之說。但於文省略，不復具言。案：《易緯稽覽圖》云：「卦氣起中孚。」故離、坎、震、兌，各主其一 方，其餘六十卦，卦有六爻，爻別主一日，凡主三百六十日。餘有五日四分日之一者，每日分為八十分，五日分為四百分四分日之一又為二十分，是 四百二十分。六十卦分之，六七四十二卦，別各得七分，是每卦得六日七分也。剝卦陽氣之盡在於九月之末，十月當純坤用事。坤卦有六日七分。 坤卦之盡，則復卦陽來，是從剝盡至陽氣來復，隔坤之一卦六日七分，舉成數言之，故輔嗣言「凡七日」也。「反復」者，則出入之義。反謂入而倒 反，復謂既反之後，復而向上也。</span></p> 
          <p><span style="line-height: 1.5;">注「復者」至「具存矣」。 正義曰：「復者反本之謂也」者，往前離本處而去，今更反於本處，是「反本」之謂也。「天地以本為心」者，本謂靜也。言天地寂然不動，是以本 為心者也。凡動息則靜，靜非對動者也。天地之動，靜為其本，動為其末，言靜時多也，動時少也。若暫時而動，止息則歸靜，是靜非對動，言靜之為 本，自然而有，非對動而生靜，故曰「靜非對動」者也。「語息則默，默非對語」者，語則聲之動，默則口之靜，是不語之時，恒常默也。非是對語有 默，以動靜語默，而无別體，故云非對也。云「天地雖大，富有萬物，雷動風行，運化萬變」者，此言天地之動也。言「寂然至无是其本矣」者，凡有 二義：一者萬物雖運動於外，而天地寂然至无於其內也。外是其末，內是其本，言天地无心也。二者雖雷動風行，千化萬變，若其雷風止息，運化停 住之後，亦寂然至无也。「若其以有為心，則異類未獲具存」者，凡以无為心，則物我齊致，親疏一等，則不害異類，彼此獲寧。若其以有為心，則我 之自我，不能普及於物，物之自物，不能普賴於我，物則被害，故未獲具存也。</span></p> 
          <p><strong style="font-size: medium;
line-height: 1.5;">《象》曰：雷在地中，復。先王以至日閉關，商旅不行， 后不省方。</strong></p> 
          <p>注云：方，事也。冬至，陰之復也。夏至，陽之復也。故為復則至於寂然大靜，先王則天地而行者也。動復則靜，行復則止，事復則无事也。</p> 
          <p><span style="background-color: #888888; color: #ffffff;">疏</span> 正義曰：「雷在地中復」者，雷是動物，復卦以動息為主，故曰雷在地中。「先王以至日閉關」者，先王象此復卦，以二至之日閉塞其關，使商旅不 行於道路也。「后不省方」者，方，事也。后不省視其方事也。以地掩閉於雷，故關門掩閉，商旅不行。君后掩閉於事，皆取動息之義。</p> 
          <p>注「方事」至「无事也」。 正義曰：方事者，恐方是四方境域，故以方為事也。言至日不但不可出行，亦不可省視事也。「冬至陰之復，夏至陽之復」者，復謂反本，靜為動本 。冬至一陽生，是陽動用而陰復於靜也。夏至一陰生，是陰動用而陽復於靜也。「動復則靜，行復則止，事復則无事」者，動而反復則歸靜，行而反 復則歸止，事而反復則歸于无事也。</p> 
          <p><span style="font-size:
medium;"><strong>初九，不遠復，无祗悔，元吉。</strong></span></p> 
          <p>注云：最處復初，始復者也。復之不速，遂至遠凶，不遠而復，幾悔而反，以此脩身，患難遠矣。錯之於事，其始庶幾乎？故元吉也。</p> 
          <p><span style="font-size: medium;"><strong>《象》曰：不遠之復，以脩身也。</strong></span></p> 
          <p><span style="background-color: #888888; color: #ffffff;">疏</span> 正義曰：「不遠復」者，最處復初，是始復者也。既在陽復，即能從而復之，是迷而不遠，即能復也。「无祗悔元吉」者，韓氏云：「祗，大也。」既 能速復，是无大悔，所以大吉。</p> 
          <p><span style="line-height: 1.5;"><span style="line-height:
1.5;">《象》曰</span>「不遠之復，以脩身<span style="line-height: 1.5;">」者，</span><span style="line-height:
1.5;">「釋不遠之復」也。所以不遠速復者，以能脩正其身，有過則改故也。</span></span></p> 
          <p><span style="font-size:
medium;"><strong>六二，休復，吉。</strong></span></p> 
          <p>注云：得位處中，最比於初。上无陽爻以疑其親，陽為仁行，在初之上而附順之，下仁之謂也。既處中位，親仁善鄰，復之休也。</p> 
          <p><span style="font-size: medium;"><strong>《象》曰：休復之吉，以下仁也。</strong></span></p> 
          <p><span style="background-color:
#888888; color: #ffffff;">疏</span> 正義曰：「休復吉」者，得位處中，最比於初，陽為仁行，己在其上，附而順之，是降下於仁，是休美之復，故云「休復吉」也。以其下仁，所以吉也。 故《象》云「休復之吉，以下仁也」。</p> 
          <p><strong style="font-size: medium; line-height:
1.5;">六三，頻復，厲无咎。</strong></p> 
          <p>注云：頻，頻蹙之貌也。處下體之終，雖愈於上六之迷，已失復遠矣，是以蹙也。蹙而求復，未至於迷，故雖危无咎也。復道宜速，蹙而乃復，義雖 无咎，它來難保。</p> 
          <p><span style="font-size: medium;"><strong>《象》曰：頻復之厲，義无咎也。</strong></span></p> 
          <p><span style="background-color: #888888; color: #ffffff;">疏</span> 正義曰：「頻復」者，頻謂頻蹙。六三處下體之上，去復稍遠，雖勝於上六迷復，猶頻蹙而復，復道宜速，謂蹙而求復也。去復猶近，雖有危厲，於義 无咎。故《象》云「義无咎」也。</p> 
          <p>注「頻頻」至「難保」。 正義曰：「義雖无咎，它來難保」者，去復未甚大遠，於義雖復无咎，謂以道自守，得无咎也。若自守之外，更有它事而來，則難可保此无咎之吉也。 所以《象》云「義无咎」，守常之義得无咎也。</p> 
          <p><strong style="font-size: medium; line-height:
1.5;">六四，中行獨復。</strong></p> 
          <p>注云：四上下各有二陰而處厥中，履得其位而應於初，獨得所復，順道而反，物莫之犯，故曰「中行獨復」也。</p> 
          <p><strong><span style="font-size: medium;">《象》曰：中行獨復，以從道也。</span></strong></p> 
          <p><span style="background-color: #888888;
color: #ffffff;">疏</span> 正義曰：「中行獨復」者，處於上卦之下，上下各有二陰，己獨應初，居在眾陰之中，故云中行。獨自應初，故云獨復。從道而歸，故《象》云「以從 道也」。</p> 
          <p><strong style="font-size: medium; line-height: 1.5;">六五，敦復，无悔。</strong></p> 
          <p><span style="font-size:
medium;"><strong></strong></span><strong>注云：居厚而履中，居厚則无怨，履中則可以自考，雖不足以及休復之吉，守厚以復，悔可免也。</strong></p>
          <strong> <p><span style="font-size: medium;"><strong>《象》曰：敦復无悔，中以自考也。</strong></span></p> <p><span style="background-color:
#888888; color: #ffffff;">疏</span> 正義曰：「敦復无悔」者，處坤之中，是敦厚於復，故云敦復。既能履中，又能自考成其行。既居敦厚，物无所怨，雖不及六二之休復，猶得免於悔吝 ，故云无悔也。</p> <p><span style="background-color: #888888; color: #ffffff;"><span style="line-height:
1.5;">《象》</span>曰「敦復无悔，中以自考<span style="line-height:
1.5;">」者，釋无悔之義。以其處中，能自考成其身，故无悔也。</span></span></p> <p><span style="font-size:
medium;"><strong>上六，迷復，凶，有災眚。用行師，終有大敗。以其國君凶，至于十年不克征。</strong></span></p> <p>注云：最處復後，是迷者也。以迷求復，故曰迷復也。用之行師，難用有克也，終必大敗。用之於國，則反乎君道也。大敗乃復量斯勢也。雖復 十年脩之，猶未能征也。</p> <p><span style="background-color: #888888; color: #ffffff;"><strong style="color: #3b3b3b;
font-size: medium; line-height: 19.200000762939453px; background-color:
#ffffff;">《象》曰：迷復之凶，反君道也。</strong></span></p> <p><span style="background-color: #888888; color:
#ffffff;">疏</span> 正義曰：「迷復凶」者，最處復後，是迷闇於復。以迷求復，所以凶也。有災眚者，闇於復道，必无福慶，唯有災眚也。「用行師終有大敗」者，所為 既凶，故用之行師，必无克勝，唯終有大敗也。「以其國君凶」者，以，用也。用此迷復於其國內，則反違君道，所以凶也。「至于十年不克征」者， 師敗國凶，量斯形勢，雖至十年猶不能征伐。以其迷闇不復，而反違於君道，故《象》云「迷復之凶，反君道也」。</p> <p></p> </strong>
         </div>
        </div>
       </div>
       <!-- google_ad_section_end -->
       <strong> 
        <div id="book-navigation-643" class="book-navigation"> 
         <div class="page-links clearfix"> 
          <a href="http://www.eee-learning.com/book/eee-jy23" class="page-previous" title="上一頁">‹ 23. 剝卦</a> 
          <a href="http://www.eee-learning.com/book/657" class="page-up" title="前往父頁面">上一層</a> 
          <a href="http://www.eee-learning.com/book/eee-jy25" class="page-next" title="下一頁">25. 无妄卦 ›</a> 
         </div> 
        </div> </strong>
      </div><strong> 
       <div class="link-wrapper"> 
        <ul class="links inline">
         <li class="comment_forbidden first last"><span>發表回應前，請先<a href="http://www.eee-learning.com/user/login?destination=comment/reply/689%23comment-form">登入</a>或<a href="http://www.eee-learning.com/user/register?destination=comment/reply/689%23comment-form">註冊</a></span></li> 
        </ul> 
       </div> </strong></span></span>
   </div>
   <strong> </strong>
  </div>
  <strong> </strong>
 </body>
</html>